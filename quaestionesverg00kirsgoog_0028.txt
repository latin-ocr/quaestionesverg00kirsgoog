24

 

Aen. ΙΙ. 420. sqq.

Illi etiam, siquos obscura nocte per umbram
Fudimus insidiis totaque ayitavimvts urbe
Apparent; primi clipeos mentitaque tela
Adgnoscunt atque ora sono discordia siquam.

v. 422 primi legitur in Mediceo omnibusque minoribus,
In Palatino de scriptura antiquae manus hoc superest: . RI. MI,
et cum secundum Ribbeckium A ante literam M excidisse
videatur , pristina Palatini lectio PRIAMI fuisse videtur.
Qua re nixus Ribbeckius scripsit: „Priami clipeos mentitaque
tela adgnoscunt“.

„N am“ , inquit ¹), „quod cum ceteris omnibus Mediceus
praebet primi quid sibi velit, nemo interpretum dixit , ac
nesciO, utrum illi intellegendi sint, quos primos agitaverant
falsis armis Troiani (399) an Aiax et Atridae· cum cetero
exercitu (414 sq.)“.

Lectionem Priami e. q. S. Ribbeckius in commentario
critico a. h. l. sic interpretatur: Adgnoscunt mentita arma,
clipeos et tela, non Graecorum sed Priami Troianorumque esse.

Quod Ribbeckius affirmat, cognosci non posse, primi
quid sibi velit et de quibus Graecis dictum sit, sine magna
difficultate refelli potest.

Nam primi de illis dictum est , quos Troiani „obscura
nocte per umbram fuderant insidiis totaque urbe agitaverant,
et qui nunc apparent“. Ex his Graecis autem primi vocantur
a poeta ei, qui Aeneae ceterisque loco proximi erant i. e.
prima eorum acies , ei, qui primo loco incedebant.

Nam cum, nox esset obscurissima (360 nox atra cava
circumvolat umbra) ex agmine Graecorum, quos Troiani antea
falsis armis fefellerant, ei, qui aliquantum a Troianis remoti
erant, Troianos Graecis armis tectos cognoscere non poterant,
sed ei tantum, qui Troianis proximi erant: „primi“.

 

¹) proleg. crit p. 310.

