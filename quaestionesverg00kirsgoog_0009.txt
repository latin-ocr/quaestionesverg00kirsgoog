P. VergiliiÎ‡ Maronis carmina antiquis et recentioribus tem-
poribus non magis animos legentium delectaverunt, quam virorum
doctorum studiis materiam praebuerunt, cum non modo vel
antiquis temporibus non defuerint loci, quibus complures lectiones ,
pervulgatae erant, ut saepenumero ambiguum esset, quae prae-
ferenda foret, quam rem Gellii aliorumque grammaticorum
libri, praecipue> autem Servii commentarius nos docent, sed
etiam, sive dubium erat sive dubium non erat, quid Vergilius
scripsisset, ad poetae verba recte intellegenda persaepe opus
fuerit interprete doctrina, ingenii acumine, antiquitatum, mytho-
logiae , historiae scientia instructo.' Quod autem grammatici
per totum imperii Romani a Caesaribus administrati tempus
fecerunt, id recentioribus temporibus viri docti non omiserunt,
itaque tam immensa est multitudo eorum, qui Vergilii carminibus
edendis, recensendiS, emendandis, explicandis operam nava-
verunt, tot libri libellive de hoc poeta conscripti sunt, ut facile
satisfactum esse videri possit officio, quo adversus suavissimi
poetae carmina amoenissima obstringimur, praesertim cum, quod
*attinet ad artem criticam, non alius scriptoris latini opera tam
vetustorum codicum pari numero tradita sint. Tamen nescio
an, cum hoc ipso saeculo novae ad Vergilii textum constituendum
viae initae sint, salva modestia erga eos , qui vias monstra-
verunt, non desint loci, quibus , cum illi erravisse videantur,
aliam sententiam proferre liceat. Nam cum antea nulli codici
fides maior aut aequa habita sit ac MediceO, cum huius codicis
antiquissimi fulgore omnes alii obscurati sint, Otto Ribbeckius
alios codices antea notos quidem, sed neglectos accuratissime
contulit et cognita eorum praestantia, quibus locis id placuit,

