6

 

praetulit. Inter quos primum locum concessit Palatino, quem
editiones Commelinianae secutae sunt, quae annis 1589, 1599,
1603 prodierunt. Sed cum hae editiones lectiones Palatini
parum accurate reddiderint et, etsi a viris doctis omnino
neglectae non sint, tamen Medicei auctoritati minime nocuerint,
merito dici potest, Ribbeckium demum, qui primus codicem
diligenter Romae contulit, eum inter libros manuscriptOS, qui
digni essent, quorum testimonia in iudicium vocaremus, recepisse.
Ribbeckius autem, cum in editione sua lectiones vulgatas saepe
removerit, me commovit, ut ad Vergilii codices oculos adver-
terem et, quae singulis codicibus fides habenda essct, continuo
varias lectiones inspiciens, conferenS, dijudicans cognoscere
conarer. Legenti autem mihi hoc modo diligentissime Vergilii
carmina persuasi, iudicium, quod Ribbeckius de septem librorum
literis maiusculis scriptorum, schedarum Vaticanarum F, sche-
darum„ rescriptarum Sangallensium G, Medicei M, Palatini P,
Romani R, ‘schedarum rescriptamm Veronensium V, Augustei
A fide et auctoritate fecit, generatim atque universe verum esse.

’ Ribbeckius, postquam codices descripsit, de eis sic iudicat ¹):
„Ergo, quid aptum et pulchrum quoque loco sit, imprimis acri
sensu diiudicandum, in dubiis testimonia prae ceteris audienda
sunt Palatini, cui, ubi exstant, Vaticanae et Veronenses schedae
pares fere habendae sunt. Paulo inferior, quamquam adfinis
Palatini, Mediceus, diffidendum vero plerumque Romano.
Schedarum A G ad constituendum textum usus exiguus.“

Nihilominus in singulis rebus dubitare licet, num Rib-
beckius semper de praeferendis aut postponendis codicibus
recte iudicaverit. Etsi enim non nego, Palatinum locis quibus-
dam sequendum non esse, quibus Mediceus lectionem proba-
bilem praebet, tamen etiam saepius, quam Ribbeckius fecit,
Palatini scriptiones probandas esse puto. Nam quamquam
vel optimus codex saepe interpolatus est, tamen in Palatino
semper fere cognoscere possumus, unde lectiones pravae ortae

¹) Proleg. crit. p. 320.

 

